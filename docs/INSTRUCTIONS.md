
# Don't Repeat Yourself - Component

Ontwerp en maak een component en verantwoord je ontwerp-keuzes.

## Context

Deze leertaak hoort bij sprint 16 Don't Repeat Yourself. Dit is een deeltaak die je individueel uitvoert.

In het college Component Building Block wordt behandeld hoe je een component ontwerpt en in Sveltekit kunt realiseren. We volgen hierbij de *atomic design* ontwerpstrategie.

## Doel van deze opdracht

Je leert hoe je een component kunt ontwerpen en maken door middel van een beproefde ontwerp/ontwikkelstrategie.

## Werkwijze

Je doorloopt bij deze opdracht alle fasen van de dev-lifecycle. In de workshop inventariseren we de tools die je tot je beschikking hebt. Het is de bedoeling dat je een superstrak traject volgens het boekje uitvoert en briljante documentatie voor het betreffende component oplevert.

- Analyseer een component, doe vooronderzoek en pas tenminste een *morphological chart* toe.
- Ontwerp een component aan de hand van *atomic design*
- Realiseer het ontwerp, stel je analyse en ontwerp bij waar nodig. Noteer nieuwe inzichten die hieraan ten grondslag liggen. Geef properties en <slots> om child-elements mee te geven aan het component.
- Implementeer het component in de component library.
- Test het component, eventueel geautomatiseerd maar in ieder geval ook met eindgebruikers en documenteer je inzichten.
- Maak zo nodig een 2e of 3e iteratie.

## Criteria

Focus sprint 16 - De focus van deze sprint ligt op het hergebruik van code en ontwerpelementen.

Deze deeltaak hoort bij het gedragscriterium:  

Probleemoplossend vermogen: Je selecteert de juiste principes, conventies en best-practices op het gebied van frontend, interface design en vormgeving om een passende oplossing voor een opdrachtgever te realiseren.

Deze opdracht is done als:

- [ ] je een tot op detailniveau uitgewerkt component hebt ontworpen en ontwikkeld
- [ ] het traject uitgebreid is gedocumenteerd in de wiki
- [ ] je nieuwe inzichten in het traject hebt gedocumenteerd, op een aparte pagina in de wiki

