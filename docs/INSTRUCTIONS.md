
# Don't Repeat Yourself - Component Building Block

Ontwerp en maak een component en verantwoord jouw ontwerp-keuzes.

## Context

Deze leertaak hoort bij sprint 16 Don't Repeat Yourself. Dit is een deeltaak die je individueel uitvoert.

In het college Component Building Block wordt behandeld hoe je een component ontwerpt en in Sveltekit kunt realiseren. We volgen hierbij de *atomic design* ontwerpstrategie van Brad Frost.

## Doel van deze opdracht

Je leert hoe je een detailontwerp en implementatie van een component kunt maken door middel van een beproefde ontwerp en ontwikkelstrategie.

## Werkwijze

Je doorloopt bij deze opdracht alle fasen van de development lifecycle. In de workshop inventariseren we de tools die je tot je beschikking hebt. Het is de bedoeling dat je een superstrak traject volgens het boekje uitvoert en briljante documentatie voor het betreffende component oplevert.

- **Analyseer** een component, onderzoek mogelijke varianten voor jouw component door gebruik te maken van een *morphological chart*.
- **Ontwerp** een component, maak bij de breakdown schets gebruik van de *atomic design* strategie en splits jouw component op in atomen, moleculen en organismen.
- **Bouw** het ontwerp, pas daarbij jouw analyse en ontwerp aan waar nodig. Noteer nieuwe inzichten en onderbouw je beslissingen. Gebruik properties en ```<slot/>``` om gegevens en eventuele child-elements mee te geven aan het component.
- **Integreer** het component in de component library die je als team in de leertaak maakt (optioneel: en publiceer deze als team naar npm).
- **Test** het component, eventueel geautomatiseerd maar in ieder geval ook met eindgebruikers en documenteer je inzichten.

Maak waar nodig een aantal iteraties, we werken gedetaileerd dus dit kunnen er meerdere per week zijn!

## Criteria

Focus sprint 16 - De focus van deze sprint ligt op het hergebruik van code en ontwerpelementen.

Deze opdracht is done als:

- [ ] je een tot op detailniveau uitgewerkt component hebt ontworpen en ontwikkeld.
- [ ] het traject uitgebreid is gedocumenteerd in de wiki.
- [ ] je nieuw opgedane inzichten in het traject hebt gedocumenteerd, op een aparte pagina in de wiki.

